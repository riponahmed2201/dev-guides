# Migrating to Microservices

একটি বড় মনোলিথ অ্যাপ্লিকেশনকে মাইক্রোসার্ভিসে রূপান্তর করা রাতারাতি সম্ভব নয়। এর জন্য সুপরিকল্পিত কৌশলের প্রয়োজন হয়।

## 1. কেন মাইগ্রেট করবেন?
যখন মনোলিথ সিস্টেমটি মেইনটেইন করা অসম্ভব হয়ে পড়ে, স্কেলিং এ সমস্যা হয় এবং টিমের কাজের গতি কমে যায়, তখনই মাইগ্রেশনের চিন্তা করা উচিত।

## 2. প্রধান কৌশলসমূহ (Migration Strategies)

### 1. Strangler Fig Pattern (সবচেয়ে জনপ্রিয়)
এই পদ্ধতিতে পুরো সিস্টেম একসাথে না ভেঙে আস্তে আস্তে এক একটি ফিচারকে আলাদা সার্ভিসে রূপান্তর করা হয়।
*   **ধাপসমূহ:**
    - মনোলিথ সিস্টেমের পাশে একটি নতুন মাইক্রোসার্ভিস তৈরি করুন।
    - একটি প্রক্সি বা এপিআই গেটওয়ে ব্যবহার করে ট্রাফিক আস্তে আস্তে নতুন সার্ভিসে পাঠান।
    - যখন ফিচারটি সফলভাবে চলবে, তখন মনোলিথ থেকে সেটি ডিলিট করে দিন।
    - এভাবেই পুরো মনোলিথ খালি হয়ে এক সয়ম সব মাইক্রোসার্ভিসে রূপান্তরিত হয়।

### 2. Parallel Run
একই কাজ মনোলিথ এবং মাইক্রোসার্ভিস দুটিতেই একসাথে চালানো হয়। মাইক্রোসার্ভিসের রেজাল্ট পর্যবেক্ষণ করা হয় কিন্তু মেইন আউটপুট মনোলিথ থেকেই নেওয়া হয়। যখন মাইক্রোসার্ভিস ১০০% নির্ভুল ফল দেয়, তখন সুইচ করা হয়।

## 3. চ্যালেঞ্জসমূহ

*   **Database Splitting:** একটি মাত্র বড় ডাটাবেসকে ছোট অনেকগুলো ডাটাবেসে ভাগ করা সবচেয়ে কঠিন কাজ।
*   **Infrastructure:** মাইক্রোসার্ভিস চালানোর জন্য ডকার, কুবারনেটিস এবং মনিটরিং টুলসের পেছনে অনেক খরচ এবং এফোর্ট দিতে হয়।
*   **Inter-service Communication:** সার্ভিসগুলোর মধ্যে কমিউনিকেশন (HTTP/gRPC/Kafka) ম্যানেজ করা জটিল হতে পারে।
*   **Data Consistency:** ডিস্ট্রিবিউটেড ট্রানজেকশন হ্যান্ডেল করা কষ্টসাধ্য।

## 4. কখন মাইগ্রেশন করবেন না?
- যদি অ্যাপটি খুব বড় না হয়।
- যদি টিমের কাছে মাইক্রোসার্ভিস ম্যানেজ করার মতো রিসোর্স বা দক্ষতা না থাকে।
- যদি মনোলিথ সিস্টেমটি ঠিকমতোই কাজ করে থাকে।

---

> [!IMPORTANT]
> মাইগ্রেশন হলো একটি জার্নি। সবসময় মনে রাখবেন: "Don't build a distributed monolith". সিস্টেমকে সার্ভিস লেভেলে ভাগ করার সাথে সাথে ডাটাবেসকেও ভাগ করতে হবে।
